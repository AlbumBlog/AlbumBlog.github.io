---
title: "Le streghe di Manningtree"
date: 2025-03-13T19:17:42+0200
---

Stralci dal testo:

- La collina rorida al mattino […]

- Un concetto che mi guardo bene dallo sceverare.

- Di notte si dice che i contrabbandieri sfruttino il tratto navigabile per raggiungere l'entroterra, trasportando una colluvie di pistole francesi, pissidi e libri laminati d'oro con preghiere in latino, la lingua oscura del pontefice.

- Da qualche parte, non lontano, un gufo bubola alle fitte stelle d'estate.

- […] emetto un mmh o un sì o un altro verso illepido.

- «Salonnière, madre, è così che chiamano la regina Maria, ed è il termine che stavate cercando», la correggo. «"Sparliera" significa tutt'altra cosa. […]»

- «un uomo simile infilerebbe il suo arnese in un eglefino se il vescovo gli proibisse di farlo».

- Alticcio, risale a lunghi passi la collina di Lawford verso la fattoria, grattandosi le terga e percependo l'intensa bellezza che lo circonda. […osservazioni su un rutto] La luna e le stelle scintillano colloidalmente in cielo quando si ferma a urinare al palo di una staccionata […]

- Lo Stour, quando la marea è alta, è di un azzurro che si increspa lungo le sponde di sterpi e armeria marittima.

- Ora sono accorse altre persone, attratte dal baccano prodotto dalle donne, come mignatte: qualche scaricatore di porto che se ne sta di princisbecco sul pontile a mordicchiare la pipa d'argilla, il fornaio sulla soglia che si pulisce le mani infarinate sul grembiule.

- Thomas Briggs resta a guardare con gli occhi iniettati di sangue e la bocca spalancata, ogni nocumento apparentemente dimenticato.

- La vedova Leech è la prima a cedere, e troppo tardi si tappa la bocca per soffocare un cachinno sguaiato.

- «...che possano rendervi exempla per tutte le figlie della nostra città...». Hopkins si adombra nell'accorgersi che le sue esortazioni cadono inascoltate.

- Il lucore della candela filtra attraverso lo scialle.

- È mezzanotte passata quando arriva il dottor Croke, imponente nel suo mantello, con i lunghi cernecchi di capelli bianchi […]

- Thomas emette un fiotto di vomito che ha del miracoloso, per durata, e calcia via la scodella, dopodiché viene riportato sul letto, tremante, madido di sudore e imbrattato di reciticcio.

- […] cosparso di unguenti e con una mucillagine granulosa di semi di peonia e cruore di gatto.

- «[…] Un giovane vivace e impressionabile la cui agumentabile vitalità potrebbe essere deviata per fini malvolenti».

- […], ciascuno assorto nei propri pensieri, ciascuno a calcolare intimamente il livello di credito che è disposto a dare ai parossismi di un adolescente, alle paure di una madre sola e alle diagnosi professionali di un pastore smidollato e di un medico dipsomane (sospettato, quest'ultimo, di nutrire simpatie per il papa).

- […] ammira il ricamo di pere sul suo colletto, garbatamente stupito nell'apprendere che è opera della donna, benché abbia le mani idropiche […]

- Richard Edwards conduce la giovane Prudence Hart fuori in cortile, la mano che aleggia eccessivamente vicino al guardinfante di crine intorno alla vita della fanciulla.

- «Mastro Edes. Che sorpresa vedervi...». No. Non dirlo, Rebecca. Non sei una coquette londinese.

- […] un'intricata replica meccanizzata del mondo intero in miniatura, simile agli ingranaggi interni di un orologio, dotata di una massa nubilosa che aderisce a mari microscopici, come muffa su una pesca.

- «[…] o per qualche comune lassitudine dello spirito, più grave di quanto lo è normalmente nel sesso debole, che rende entrambe vulnerabili alle sue demoniache lusinghe...».

- La prima neve d'inverno cade fuori dalla finestra. Grossi fiocchi leggiadri che crollano sotto il proprio peso anche quando vanno a sbattere contro i vetri, illuminati da sotto dalla luce delle candele. È una notte illune e nient'altro è visibile, più in là.

- Chiude le dita intorno a un nodo nel tronco e inizia ad arrampicarsi, attraverso il tetto aperto, verso un cielo notturno che abbonda della sepulcritudine delle stelle.

- Ha la bocca asciutta quando si sveglia e una doglianza all'altezza delle tempie.

- Mentre gli ordini di mettersi in marcia e le direttive si sfoltiscono nei venti brumali,  lo sfavillio pirotecnico di un'apocalisse imminente si accende roseo sull'orizzonte, glaciale come non mai.

- Lo stesso abito grigio steso sul letto, la stessa nebbia grigia che affluisce dallo Stour, lo stesso crocifisso di legno sull'intonaco scialbato.

- In lontananza i pennoni delle navi si accalcano intorno al porto fumido di Felixstowe e ai fuochi perpetui nei cortili dei cantieri navali.

- C'è un raro nitore nell'aria umida; la luna fa capolino da un promontorio di nubi. In una direzione, la pioggia serale fodera l'estuario e i tetti lontani della città silenziosa come velluto.

- Ora sono sufficientemente guardinga da essermi domandata se il mio attaccamento a mastro Edes – la mia fede travolgente per la sua bellezza – sia genuina o il risultato di un'esperienza drasticamente limitata; la mia neghittosa fantasia che tende la sua mano eterea verso il frutto più basso, lucidandolo fino a farlo scintillare.

- Hopkins ispeziona il pacciame che riveste il terreno boschivo, si riempie i polmoni del petricore e lo sguardo gli cade su qualcosa che sporge alla base di un sicomoro non lontano, dove la luce caliginosa del sole incontra un oggetto chiaro e avvolto che spicca tra le radici del grosso albero.

- Questo è ciò che comunemente sarebbe stato ricordato come l'inizio: la collina di Wormwood, una sera alla fine di marzo, il cielo sopra l'estuario è colmo fino a scoppiare di nembi temperati rosso sangue. Le vacche si pascono tumide nei campi in attesa del temporale.

- Stearne alza la voce per sovrastare il vento stertoroso […]

- […] le corde le sfregano la pelle vetrina dei polsi.

- Oh, la sua testa annacquata, che fluttua come un pappo tra le ombre e gli ospiti quasi spettrali, la lucentezza dei mira che si affollano ai margini ciechi del suo campo visivo.

- Avverte una trafitta alla nuca […]

- La prima strega, il seme del fuoco. La trascinano nella notte procellosa.

- […] di cui ridevamo quando sosteneva che Dio non poteva mandare un'anima all'Inferno se il corpo veniva sepolto con uno scapolare addosso, a prescindere da quanto avesse peccato in vita.

- Assaporo la bile che mi sale in gola come un dito gelido, una mordacchia, che mi preme sulla radice della lingua, e la mia mente è più leggera.

- «Vedrete. La strozzerò con le mie stesse mani, quella vecchia mandracchia».

- […] il versetto dell'Esodo 22, lodevole per la sua perspicuità: «Non lascerai vivere la strega».

- La lunga corporatura lanternuta e rigida, dalla grazia sofisticata, indica una circospezione pressoché aracnoidea.

- Liquami, fumo e amari effluvi sotterranei di polvere da sparo e terra nera rivoltata impregnano l'umida aria serotina.

- […] la sua voce si riduce a un sibilo, per insinuarsi più facilmente nelle patule fessure che iniziano a spalancarsi nel mio cranio dolorante […]

- un affresco sbiadito sulla parete opposta raffigurante la Genesi e la Caduta: cerbiatti e leoni sproporzionati saltellano in uno splendore edenico scrosticciato e un grasso serpente si avvolge intorno ai fianchi di un'Eva dai capezzoli chiari.

- Non si sorprenderebbero di apprendere che l'origine di tutte queste fandonie non ha niente di funesto ed è semplicemente da imputarsi alla povera gente contadina, che ha iniziato a farcire i pasticci con funghi allucinogeni di panaeolina.

- Di fronte a quelle immagini oscene. Bambini che vomitavano lesine e amoreggiavano per le strade, uomini smilzi visti danzare sui tetti sotto la luna piena.

- Capisco quindi che pensa di aver superato il climaterio. Che sente la morte ormai vicina.

- […] guardo i barcaioli provare a sfilarvi sotto con l'alta marea come friganee sul pelo dell'acqua […]

- Le prue incombono trepidanti su di me, sul porto, come il grande ventre di un drago, ageminate da cirripedi, fregi e bellissime polene dai lunghi capelli azzurri […]

- Sul ponte sono allascata dall'aria fredda e pulita […].
