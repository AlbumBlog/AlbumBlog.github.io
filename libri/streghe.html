<html><body>
---
<p>title: "Le streghe di Manningtree"</p>
<p>date: 2025-03-13T19:17:42+0200</p>
<p>---</p>
<p></p>
<p>Stralci dal testo:</p>
<p></p>
<p>- La collina rorida al mattino […]</p>
<p></p>
<p>- Un concetto che mi guardo bene dallo sceverare.</p>
<p></p>
<p>- Di notte si dice che i contrabbandieri sfruttino il tratto navigabile per raggiungere l'entroterra, trasportando una colluvie di pistole francesi, pissidi e libri laminati d'oro con preghiere in latino, la lingua oscura del pontefice.</p>
<p></p>
<p>- Da qualche parte, non lontano, un gufo bubola alle fitte stelle d'estate.</p>
<p></p>
<p>- […] emetto un mmh o un sì o un altro verso illepido.</p>
<p></p>
<p>- «Salonnière, madre, è così che chiamano la regina Maria, ed è il termine che stavate cercando», la correggo. «"Sparliera" significa tutt'altra cosa. […]»</p>
<p></p>
<p>- «un uomo simile infilerebbe il suo arnese in un eglefino se il vescovo gli proibisse di farlo».</p>
<p></p>
<p>- Alticcio, risale a lunghi passi la collina di Lawford verso la fattoria, grattandosi le terga e percependo l'intensa bellezza che lo circonda. […osservazioni su un rutto] La luna e le stelle scintillano colloidalmente in cielo quando si ferma a urinare al palo di una staccionata […]</p>
<p></p>
<p>- Lo Stour, quando la marea è alta, è di un azzurro che si increspa lungo le sponde di sterpi e armeria marittima.</p>
<p></p>
<p>- Ora sono accorse altre persone, attratte dal baccano prodotto dalle donne, come mignatte: qualche scaricatore di porto che se ne sta di princisbecco sul pontile a mordicchiare la pipa d'argilla, il fornaio sulla soglia che si pulisce le mani infarinate sul grembiule.</p>
<p></p>
<p>- Thomas Briggs resta a guardare con gli occhi iniettati di sangue e la bocca spalancata, ogni nocumento apparentemente dimenticato.</p>
<p></p>
<p>- La vedova Leech è la prima a cedere, e troppo tardi si tappa la bocca per soffocare un cachinno sguaiato.</p>
<p></p>
<p>- «...che possano rendervi exempla per tutte le figlie della nostra città...». Hopkins si adombra nell'accorgersi che le sue esortazioni cadono inascoltate.</p>
<p></p>
<p>- Il lucore della candela filtra attraverso lo scialle.</p>
<p></p>
<p>- È mezzanotte passata quando arriva il dottor Croke, imponente nel suo mantello, con i lunghi cernecchi di capelli bianchi […]</p>
<p></p>
<p>- Thomas emette un fiotto di vomito che ha del miracoloso, per durata, e calcia via la scodella, dopodiché viene riportato sul letto, tremante, madido di sudore e imbrattato di reciticcio.</p>
<p></p>
<p>- […] cosparso di unguenti e con una mucillagine granulosa di semi di peonia e cruore di gatto.</p>
<p></p>
<p>- «[…] Un giovane vivace e impressionabile la cui agumentabile vitalità potrebbe essere deviata per fini malvolenti».</p>
<p></p>
<p>- […], ciascuno assorto nei propri pensieri, ciascuno a calcolare intimamente il livello di credito che è disposto a dare ai parossismi di un adolescente, alle paure di una madre sola e alle diagnosi professionali di un pastore smidollato e di un medico dipsomane (sospettato, quest'ultimo, di nutrire simpatie per il papa).</p>
<p></p>
<p>- […] ammira il ricamo di pere sul suo colletto, garbatamente stupito nell'apprendere che è opera della donna, benché abbia le mani idropiche […]</p>
<p></p>
<p>- Richard Edwards conduce la giovane Prudence Hart fuori in cortile, la mano che aleggia eccessivamente vicino al guardinfante di crine intorno alla vita della fanciulla.</p>
<p></p>
<p>- «Mastro Edes. Che sorpresa vedervi...». No. Non dirlo, Rebecca. Non sei una coquette londinese.</p>
<p></p>
<p>- […] un'intricata replica meccanizzata del mondo intero in miniatura, simile agli ingranaggi interni di un orologio, dotata di una massa nubilosa che aderisce a mari microscopici, come muffa su una pesca.</p>
<p></p>
<p>- «[…] o per qualche comune lassitudine dello spirito, più grave di quanto lo è normalmente nel sesso debole, che rende entrambe vulnerabili alle sue demoniache lusinghe...».</p>
<p></p>
<p>- La prima neve d'inverno cade fuori dalla finestra. Grossi fiocchi leggiadri che crollano sotto il proprio peso anche quando vanno a sbattere contro i vetri, illuminati da sotto dalla luce delle candele. È una notte illune e nient'altro è visibile, più in là.</p>
<p></p>
<p>- Chiude le dita intorno a un nodo nel tronco e inizia ad arrampicarsi, attraverso il tetto aperto, verso un cielo notturno che abbonda della sepulcritudine delle stelle.</p>
<p></p>
<p>- Ha la bocca asciutta quando si sveglia e una doglianza all'altezza delle tempie.</p>
<p></p>
<p>- Mentre gli ordini di mettersi in marcia e le direttive si sfoltiscono nei venti brumali,  lo sfavillio pirotecnico di un'apocalisse imminente si accende roseo sull'orizzonte, glaciale come non mai.</p>
<p></p>
<p>- Lo stesso abito grigio steso sul letto, la stessa nebbia grigia che affluisce dallo Stour, lo stesso crocifisso di legno sull'intonaco scialbato.</p>
<p></p>
<p>- In lontananza i pennoni delle navi si accalcano intorno al porto fumido di Felixstowe e ai fuochi perpetui nei cortili dei cantieri navali.</p>
<p></p>
<p>- C'è un raro nitore nell'aria umida; la luna fa capolino da un promontorio di nubi. In una direzione, la pioggia serale fodera l'estuario e i tetti lontani della città silenziosa come velluto.</p>
<p></p>
<p>- Ora sono sufficientemente guardinga da essermi domandata se il mio attaccamento a mastro Edes – la mia fede travolgente per la sua bellezza – sia genuina o il risultato di un'esperienza drasticamente limitata; la mia neghittosa fantasia che tende la sua mano eterea verso il frutto più basso, lucidandolo fino a farlo scintillare.</p>
<p></p>
<p>- Hopkins ispeziona il pacciame che riveste il terreno boschivo, si riempie i polmoni del petricore e lo sguardo gli cade su qualcosa che sporge alla base di un sicomoro non lontano, dove la luce caliginosa del sole incontra un oggetto chiaro e avvolto che spicca tra le radici del grosso albero.</p>
<p></p>
<p>- Questo è ciò che comunemente sarebbe stato ricordato come l'inizio: la collina di Wormwood, una sera alla fine di marzo, il cielo sopra l'estuario è colmo fino a scoppiare di nembi temperati rosso sangue. Le vacche si pascono tumide nei campi in attesa del temporale.</p>
<p></p>
<p>- Stearne alza la voce per sovrastare il vento stertoroso […]</p>
<p></p>
<p>- […] le corde le sfregano la pelle vetrina dei polsi.</p>
<p></p>
<p>- Oh, la sua testa annacquata, che fluttua come un pappo tra le ombre e gli ospiti quasi spettrali, la lucentezza dei mira che si affollano ai margini ciechi del suo campo visivo.</p>
<p></p>
<p>- Avverte una trafitta alla nuca […]</p>
<p></p>
<p>- La prima strega, il seme del fuoco. La trascinano nella notte procellosa.</p>
<p></p>
<p>- […] di cui ridevamo quando sosteneva che Dio non poteva mandare un'anima all'Inferno se il corpo veniva sepolto con uno scapolare addosso, a prescindere da quanto avesse peccato in vita.</p>
<p></p>
<p>- Assaporo la bile che mi sale in gola come un dito gelido, una mordacchia, che mi preme sulla radice della lingua, e la mia mente è più leggera.</p>
<p></p>
<p>- «Vedrete. La strozzerò con le mie stesse mani, quella vecchia mandracchia».</p>
<p></p>
<p>- […] il versetto dell'Esodo 22, lodevole per la sua perspicuità: «Non lascerai vivere la strega».</p>
<p></p>
<p>- La lunga corporatura lanternuta e rigida, dalla grazia sofisticata, indica una circospezione pressoché aracnoidea.</p>
<p></p>
<p>- Liquami, fumo e amari effluvi sotterranei di polvere da sparo e terra nera rivoltata impregnano l'umida aria serotina.</p>
<p></p>
<p>- […] la sua voce si riduce a un sibilo, per insinuarsi più facilmente nelle patule fessure che iniziano a spalancarsi nel mio cranio dolorante […]</p>
<p></p>
<p>- un affresco sbiadito sulla parete opposta raffigurante la Genesi e la Caduta: cerbiatti e leoni sproporzionati saltellano in uno splendore edenico scrosticciato e un grasso serpente si avvolge intorno ai fianchi di un'Eva dai capezzoli chiari.</p>
<p></p>
<p>- Non si sorprenderebbero di apprendere che l'origine di tutte queste fandonie non ha niente di funesto ed è semplicemente da imputarsi alla povera gente contadina, che ha iniziato a farcire i pasticci con funghi allucinogeni di panaeolina.</p>
<p></p>
<p>- Di fronte a quelle immagini oscene. Bambini che vomitavano lesine e amoreggiavano per le strade, uomini smilzi visti danzare sui tetti sotto la luna piena.</p>
<p></p>
<p>- Capisco quindi che pensa di aver superato il climaterio. Che sente la morte ormai vicina.</p>
<p></p>
<p>- […] guardo i barcaioli provare a sfilarvi sotto con l'alta marea come friganee sul pelo dell'acqua […]</p>
<p></p>
<p>- Le prue incombono trepidanti su di me, sul porto, come il grande ventre di un drago, ageminate da cirripedi, fregi e bellissime polene dai lunghi capelli azzurri […]</p>
<p></p>
<p>- Sul ponte sono allascata dall'aria fredda e pulita […].</p>
</body></html>